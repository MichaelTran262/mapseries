<h3>Mapová díla</h3>
<p>
  Mapovými díly rozumíme výsledky rozsáhlých mapování, iniciovaných zpravidla
  armádou nebo jinou státní institucí. Mezi jejich charakteristické rysy patří
  zobrazení velkých území formou řady samostatných listů se společným kladem
  v několika měřítkách. Nákladně pořízená mapová díla byla průběžně aktualizována
  po desítky následujících let, přičemž listy zobrazující exponovaná území se
  dočkaly až desítek vydání. Na podkladě mapových děl potom vznikaly další
  tematické mapy, v některých případech byl tematický obsah přidáván formou
  přetisků původních listů.
</p>
<p>
  Mezi hlavní mapová díla zobrazující české území patří rakouská a následně
  československá vojenská mapování a československá státní mapová díla z druhé
  poloviny 19. století. Významné jsou také mapové soubory sousedních států,
  zejména německá mapová díla z období druhé světové války.
</p>
